Merhabalar,

Bugün sizlere bir ürün tanıtmak istiyorum. Son yılların en büyük hastalıklarından birisi"tembellik" ve her zaman olduğu gibi neredeyse tüm teknolojik gelişmeler, tembeller için. Nasıl yürümeye üşenenler tekerlek icat ettiyse, bugünlerdeki teknolojik yenilikler de benzer nitelikleri taşıyor.

Kablosuz olarak açma-kapama anahtarı ya da orjinal adıyla "wireless switch" ürünü bir çok Çin online satış sitelerinden 5-6$'a temin edebileceğiniz ve tembelliğinize tembellik katacak bir ürün :)

Teknik olarak ürünün çalışma voltaj aralığı 90-250V ve ürüne 2200W'a kadar elektrikli cihaz bağlayabilirsiniz. Kaba bir hesapla Türkiye'de 220V şebeke gerilimi düşünülürse 10A'lik bağlantı yapılabilir.

Cihaz bekleme modunda 0,5W'ın altında bir güç tüketimi olduğunu beyan ediyor.

eWeLink uygulaması (hem android hem de ios olarak mevcut) üzerinden kullanılan cihaz, evde aynı modem çatısı altında olduğunuz sürece kullanılmaktadır.

Yaklaşık 8,5 cm'lik bir uzunluğa sahip olan cihaz kullanım açısından ergonomik duruyor.

Ben ürünü yatak odamın aydınlatmasına bağladım ve yatağa yattığımda o üşengeçlikle kalkıp lambaları söndürmek yerine telefonum ile lambaları kapatabiliyorum.

Bu ürünü nerede kullanacağınız tamamen sizlere kalmış ve ürünü fiyat/performans konusunda başarılı buluyorum.

Bu ürünü gearbest üzerinden bu linkten satın alabilirsiniz. Ayrıca Türkiye'deki online sitelerde de satışta olduğunu gördüm.
https://teknogurk.blogspot.com/2017/07/kablosuz-acma-kapama-anahtar-wireless.html
